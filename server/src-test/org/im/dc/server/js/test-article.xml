<?xml version="1.0" encoding="UTF-8"?>
<root>
  <zah>
    <gram>хаджу, ходзіш, ходзіць; незак. тр.</gram>
  </zah>
  <tlum>
    <desc>Мець здольнасць, магчы рухацца, ступаючы нагамі (пра чалавека і жывёл).</desc>
    <ex>
      <text>— Шкадуе бацька вельмі, што не можа хадзіць, — паведаміла шэптам Вера.</text>
      <author>Шамякін</author>
    </ex>
  </tlum>
  <tlum>
    <desc>Тое, што і @ісці[1]@  @z@(у 1 знач.), аднак хадзіць абазначае рух, які паўтараецца, адбываецца ў розны час і ў розных напрамках.</desc>
    <subdesc>
      <desc>Перамяшчацца, ступаючы нагамі, робячы крокі (пра чалавека і жывёлу).</desc>
      <ex>
        <text>Па-над рэчкай у лузе квяцістым Мы хадзілі, бывала, не раз.</text>
        <author>Колас</author>
      </ex>
      <ex>
        <text>Круг за кругам гракі ходзяць услед за трактарамі.</text>
        <author>Бялевіч</author>
      </ex>
      <adc>
        <desc>Карміцца на пашы, пасвіцца (пра жывёлу).</desc>
        <ex>
          <text>За фермай на пасецы ля лесу хадзіла скаціна.</text>
          <author>Пташнікаў</author>
        </ex>
        <ex>
          <text>Людзі ўбачылі нават Архіпа, статак якога хадзіў недалёка ў кустах.</text>
          <author>Пестрак</author>
        </ex>
      </adc>
      <usd>
        <desc>З акалічнаснымі словамі, якія паказваюць характар падобнага руху.</desc>
        <ex>
          <text>Збляднелая, змізарнелая Гертруда Паўлаўна ходзіць на дыбачках.</text>
          <author>Навуменка</author>
        </ex>
        <ex>
          <text>Цяпер [свякроў] хадзіла згорбіўшыся і ўсё подбегам, трушком, быццам ёй горш, як усяму свету, часу не хапала.</text>
          <author>Брыль</author>
        </ex>
      </usd>
    </subdesc>
    <subdesc>
      <desc>Перамяшчацца пэўным маршрутам; ездзіць, плысці, ляцець (пра сродкі перамяшчэння).</desc>
      <ex>
        <text>Паміж горадам, дзе вучылася Ганна Прыбыткоўская, і Якубавічамі хадзіў аўтобус штодзень.</text>
        <author>Чорны</author>
      </ex>
      <ex>
        <text>— Вазьмі ж мяне, лётчык, хачу я.. На моры зірнуць хоць раз вокам, Як ходзяць па іх караблі.</text>
        <author>Купала</author>
      </ex>
      <adc>
        <desc>Плаваць, ездзіць у якасці члена экіпажа, вадзіцеля. Хадзіць у міжгароднія рэйсы.</desc>
        <ex>
          <text>[Павел Пятровіч:] — У час другой сусветнай вайны хадзіў матросам на гандлёвых параходах.</text>
          <author>Кухараў</author>
        </ex>
      </adc>
      <usd>
        <desc>З акалічнаснымі словамі, якія паказваюць характар такога перамяшчэння.</desc>
        <ex>
          <text>Хадзіць на вёслах. ▪ [Чмаруцька:] — У мае часы і вугалю было малавата, паравозы хадзілі на дрывах.</text>
          <author>Лынькоў</author>
        </ex>
      </usd>
    </subdesc>
    <subdesc>
      <desc>Перамяшчацца ў пэўным кірунку (пра свяцілы, хмары і пад).</desc>
      <ex>
        <text>Дзякуй сонцу, што ў небе хадзіла высока і сцяблам аддавала бацькоўскую сілу.</text>
        <author>А. Вольскі</author>
      </ex>
      <ex>
        <text>Ходзяць зоры над краінай, Дрэвы стомленыя спяць.</text>
        <author>Глебка</author>
      </ex>
      <ex>
        <text>Яшчэ раніцаю на захадзе хадзілі чорныя хмары, цяпер яны аблажылі кругом неба.</text>
        <author>Гурскі</author>
      </ex>
      <ex>
        <text>Важка ходзіць ужо, не ляжыць акіян.</text>
        <author>Русецкі</author>
      </ex>
      <ex>
        <text>На Случчыне, дажджамі ўмытай, што і казаць, гаспадары: высокай хваляй ходзіць жыта і побач высяцца капры.</text>
        <author>Вялюгін</author>
      </ex>
    </subdesc>
    <subdesc>
      <desc>Перамяшчацца, рухацца масай, патокам, чарадой.</desc>
      <ex>
        <text>Вецер то ходзіць пругка, шырока, нібы пнецца паваліць нешта, то скуголіць прарэзліва і дзіка.</text>
        <author>М. Стральцоў</author>
      </ex>
      <adc>
        <desc>Разносіцца, быць чутным (пра гукі, пахі).</desc>
        <ex>
          <text>Разносіцца, быць чутным (пра гукі, пахі).</text>
          <author>Колас</author>
        </ex>
      </adc>
      <usd>
        <desc>Пра рыб, дробных звяроў.</desc>
        <ex>
          <text>Чародамі ў рэках хадзілі самы.</text>
          <author>Броўка</author>
        </ex>
        <ex>
          <text>Увесь Дняпро ў кругах: ходзіць рыба шалёна.</text>
          <author>Караткевіч</author>
        </ex>
      </usd>
      <usd>
        <desc>у вобразным ужыванні</desc>
        <ex>
          <text>Ходзіць па нівах бязмежных Вясна маладая.</text>
          <author>Танк</author>
        </ex>
        <ex>
          <text>На снежных шырокіх прасторах Хадзіла зіма і мароз.</text>
          <author>Глебка</author>
        </ex>
      </usd>
    </subdesc>
  </tlum>
  <tlum>
    <grpam>у што, на каго або з інф.</grpam>
    <desc>Тое, што і ісці (у 2 знач.), аднак хадзіць абазначае рух, які адбываецца ў розны час, у розных напрамках.</desc>
    <ex>
      <text>Хадзіць у госці. </text>
      <author/>
    </ex>
    <ex>
      <text>Хадзіць у школу. </text>
      <author/>
    </ex>
    <ex>
      <text>Корпацца дзень у дзень на гаспадарцы і хадзіць дзень у дзень на работу ніхто не мог бы патрапіць.</text>
      <author>Чорны</author>
    </ex>
    <ex>
      <text>Такіх асілкаў я калісьці сустракаў у Сібіры і на Далёкім Усходзе. З імі не страшна хадзіць на мядзведзя.</text>
      <author>Паслядовіч</author>
    </ex>
    <ex>
      <text>З шчасцем і ў грыбы добра хадзіць.</text>
      <author>Прымаўка</author>
    </ex>
    <adc>
      <desc>Бываць дзе-н., наведваць каго-, што-н.</desc>
      <ex>
        <text>Тэкля любіла хадзіць па суседзях — вельмі гутарлівая баба была.</text>
        <author>Бядуля</author>
      </ex>
      <ex>
        <text>Некалькі гадоў жонка хадзіла па дактарах, ездзіла на курорты.</text>
        <author>Навуменка</author>
      </ex>
    </adc>
    <adc>
      <desc>Выступаць у паход супроць каго-н., нападаць.</desc>
      <ex>
        <text>Хадзіць вайною.</text>
        <author/>
      </ex>
      <ex>
        <text>На ворага [народ] хадзіў у бітвы, хоць вораг быў аж вельмі люты.</text>
        <author>Дубоўка</author>
      </ex>
      <ex>
        <text>Партызаны біліся не на жыццё, а на смерць. Дванаццаць дзён трымалі абарону і самі не раз хадзілі ў атакі.</text>
        <author>«Маладосць»</author>
      </ex>
    </adc>
  </tlum>
  <tlum>
    <desc>Пераходзіць, перадавацца ад аднаго да другога.</desc>
    <ex>
      <text>Гэты ліст [жонкі Шышкіна] хадзіў па ўсёй батарэі.</text>
      <author>Няхай</author>
    </ex>
    <ex>
      <text>А гуцулы п'юць, гуляюць, Ходзіць чарка па руках.</text>
      <author>Зарыцкі</author>
    </ex>
    <adc>
      <desc>Распаўсюджвацца, станавіцца вядомым многім (пра чуткі, весткі і пад.).</desc>
      <ex>
        <text>Пра горку хадзіла легенда, нібы пахаваны на ёй у далёкія-далёкія часы казачны волат-асілак.</text>
        <author>Лынькоў</author>
      </ex>
      <ex>
        <text>— Пра Гарбачэўскага ходзяць легенды, — пачаў Шыманскі. — Ён сотні людзей выратаваў ад смерці...</text>
        <author>Гурскі</author>
      </ex>
    </adc>
    <adc>
      <desc>Праяўляцца то ў адным, то ў другім месцы.</desc>
      <ex>
        <text>Эпідэмія ходзіць.</text>
        <author/>
      </ex>
      <ex>
        <text>Словы аб тым, што ёсць на свеце шчаслівыя землі, па якіх не ходзіць жоўтая хвароба, засталіся марай аб лепшым, што рыхтавала.. [Арцёму] будучыня.</text>
        <author>Самуйлёнак</author>
      </ex>
    </adc>
  </tlum>
  <tlum>
    <desc>Быць у руху; рухацца ўзад і ўперад або ўверх і ўніз, з аднаго боку ў другі.</desc>
    <ex>
      <text>А там, за доўгімі сталамі, У стол уткнуўшыся насамі, Сядзяць пісцы, як гною кучкі, Скрыпяць іх пёрцы, ходзяць ручкі.</text>
      <author>Колас</author>
    </ex>
    <ex>
      <text>Лоўка ходзіць моцны струг, Стружкі сыплюцца наўкруг.</text>
      <author>Дзеружынскі</author>
    </ex>
    <adc>
      <desc>Зыбацца, ківацца (з-за няшчыльнага прылягання, злучэння).</desc>
      <ex>
        <text>Маснічына ходзіць пад нагамі.</text>
        <author/>
      </ex>
    </adc>
    <adc>
      <desc>Калыхацца, дрыжаць.</desc>
      <ex>
        <text>Дзірван пад намі ходзіць (Кол забіваем мы), Каб мог і ён адводзіць Калючыя грамы.</text>
        <author>Свірка</author>
      </ex>
    </adc>
  </tlum>
  <tlum>
    <desc>Падымацца і апускацца пры глыбокім дыханні, пры напружанні і пад.</desc>
    <ex>
      <text>[Колас:] — Я ў Грына моцна надыхваюся марскога ветру, грудзі ходзяць, як у дваццаць гадоў.</text>
      <author>Лужанін</author>
    </ex>
    <ex>
      <text>У.. [Паўліка] нават сапраўдных мускулаў на руках няма, а ў Міколкі яны вунь якімі тугімі гузакамі пад скурай ходзяць.</text>
      <author>Бяганская</author>
    </ex>
  </tlum>
  <tlum>
    <desc>Укісаючы, брадзіць.</desc>
    <ex>
      <text>Цеста ходзіць.</text>
      <author/>
    </ex>
    <adc>
      <sem>пераноснае значэнне</sem>
      <desc>Быць узбуджаным, усхваляваным, узрушаным.</desc>
      <ex>
        <text>Ходзіць лагер, нібы ў віры, Бо загад аддан. А тым часам камандзіры Вывучаюць план.</text>
        <author>Колас</author>
      </ex>
    </adc>
  </tlum>
  <tlum>
    <grpam>за чым.</grpam>
    <styl>разм.</styl>
    <desc>У спалучэнні з назоўнікамі азначае выкананне пэўнай работы, дзеяння пры дапамозе прылады, названай назоўнікам.</desc>
    <ex>
      <text>Юрка патузваў лейцы, гукаў на каня і ўслед за ім, вельмі паволі, хадзіў за бараною.</text>
      <author>Чорны</author>
    </ex>
    <ex>
      <text>[Марыя] хадзіла і за плугам, і за бараной, брала ў рукі і касу. </text>
      <author>«Звязда»</author>
    </ex>
  </tlum>
  <tlum>
    <grpam>каля (ля) каго-чаго.</grpam>
    <desc>Клапаціцца аб кім-, чым-н., даглядаць каго-, што-н.</desc>
    <ex>
      <text>Змалку прывучыў.. [Сёмку] бацька хадзіць каля зямлі, любіць яе і даглядаць.</text>
      <author>Гартны</author>
    </ex>
    <ex>
      <text>[Доктар:] Я Антону Мітрафанавічу медыкаментаў пакіну і раскажу, як каля раны хадзіць.</text>
      <author>Крапіва</author>
    </ex>
  </tlum>
  <tlum>
    <grpam>за кім.</grpam>
    <desc>Заляцацца да каго-н.</desc>
    <ex>
      <text>За.. [Валяю] хадзілі хлопцы, але ніводзін не быў падобен да.. [Кавальчука].</text>
      <author>Чорны</author>
    </ex>
    <ex>
      <text>— Вы, цётка, думаеце, Сак за мной ходзіць? Не. Ён хоча браць Раю. Сягоння б ажаніўся, каб пайшла.</text>
      <author>Ермаловіч</author>
    </ex>
  </tlum>
  <tlum>
    <desc>Насіць што-н., апранацца як-н., у што-н.</desc>
    <ex>
      <text>Цяпер Антон хадзіў чыста, галіўся, нават паправіўся.</text>
      <author>Ракітны</author>
    </ex>
    <ex>
      <text>Адзін жыў — у лапцях хадзіў, у калгас прыйшоў — каптан знайшоў.</text>
      <author>Прымаўка</author>
    </ex>
  </tlum>
  <tlum>
    <styl>разм.</styl>
    <desc>Быць у якім-н. званні, на якой-н. пасадзе, на якой-н. рабоце.</desc>
    <ex>
      <text>[Баба Параска:] — А ты стаў культурны. Усё дзякуй ды дзякуй. На кожным, лічы, слове. Нябось вывучыўся недзе, можа ў начальніках ходзіш?</text>
      <author>Чыгрынаў</author>
    </ex>
    <ex>
      <text>Не сорамна цяпер Марыі Пятроўне за дачку. У перадавіках ходзіць.</text>
      <author>«Работніца і сялянка»</author>
    </ex>
  </tlum>
  <tlum>
    <desc>Быць, знаходзіцца ў якім-н. стане, настроі.</desc>
    <ex>
      <text>Панурыя, злыя хадзілі мужчыны, аб чымсьці перашэптваліся, спрачаліся, дамаўляліся.</text>
      <author>Лынькоў</author>
    </ex>
    <ex>
      <text>Слава, якому Тоня дазволіла неяк раз мазнуць пэндзлем, хадзіў сярод братоў і сясцёр ледзь не героем: лічыў сябе амаль запраўскім маляром.</text>
      <author>Даніленка</author>
    </ex>
    <ex>
      <text>Вясёлы, гаманкі быў [Сцяпан Лісоўчык], калі ў хлопцах хадзіў.</text>
      <author>Ракітны</author>
    </ex>
    <adc>
      <styl>разм.</styl>
      <desc>Быць цяжарнай, чакаць дзіця.</desc>
      <ex>
        <text>— Дык гэта ж у іх, пэўна, радзіны! — пляснула цётка рукамі. — Саша ж ходзіць апошнія дні.</text>
        <author>Васілевіч</author>
      </ex>
    </adc>
  </tlum>
  <tlum>
    <desc>Выкарыстоўвацца тым або іншым чынам, у той або іншай запрэжцы (пра коней і пад.).</desc>
    <ex>
      <text>[Сомік] адмаўляўся, што ў яго конь малады, у цяжкім возе ніколі не хадзіў, а каню было ўжо чатыры гады.</text>
      <author>Крапіва</author>
    </ex>
  </tlum>
  <tlum>
    <desc>Рабіць ход якой-н. фігурай, картай.</desc>
    <ex>
      <text>Хадзіць канём.</text>
      <author/>
    </ex>
    <ex>
      <text>Хадзіць козырам.</text>
      <author/>
    </ex>
  </tlum>
  <tlum>
    <styl>разм.</styl>
    <desc>Адпраўляць натуральную патрэбу.</desc>
    <ex>
      <text>Хадзіць на двор.</text>
      <author/>
    </ex>
  </tlum>
  <tlum>
    <grpam>заг. лад хадзі(це).</grpam>
    <styl>разм.</styl>
    <desc>Запрашэнне ісці куды-н., прыступаць да чаго-н.</desc>
    <ex>
      <text>— Ну, хадзі за стол, нябога; Сядзь і ты, стары, сюды, Пасілкуйцеся з дарогі... Колас. Хадзіце, хадзіце к марозу! Хадзіце ў госці хутчэй!</text>
      <author>Купала</author>
    </ex>
  </tlum>
</root>
